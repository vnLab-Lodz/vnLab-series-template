---
title: "Archiving as a Metaphor for Life: A Slideshow"
author: Grayson Dantzic
index: 5.13
date: "2021-07-29"
slideshow: true
summary: In Agnès Vardy's early, especially fictional films, death is an existential scandal for the protagonists - it comes out of nowhere, it is absurd, devoid of any sense and justification in a world where beauty and love are synonyms of life. Death appears to be something unthinkable or unimaginable in the strict sense, even if the protagonists have to - or only seemingly - confront it in an individual experience. In Szczęście (Le bonheur, 1965), the death (perhaps suicide) of one of the main characters is the only moment in which the intentionally artificial, overly cheerful and carefree tone of the film is briefly suspended - we see the corpse of a young, beautiful woman whose passing allows us to realize a male fantasy about the almost painless replacement of one woman by another, a wife by a mistress. Thus, dying is not a problem here, at best it deprives the survivors of the problem.
embeddedImagesLocal:
  - images/0_dantzic.jpg
  - images/1_dantzic.jpg
  - images/2_dantzic.jpg
  - images/3_dantzic.jpg
  - images/4_dantzic.jpg
  - images/5_dantzic.jpg
---

<TitleSlide>

# Archiwizacja jako metafora życia: pokaz slajdów

## Grayson Dantzic

</TitleSlide>

<TextSlide>
Odkąd pamiętam, zawsze zbierałem i chroniłem pamięć o przeszłości. Zawsze też czułem przywiązanie do fotografii. Zdjęcia dostarczają niezliczonych wspomnień i związanych z nimi emocji, które kierunkują i kształtują nasze życie, pchając je naprzód. Przypominają nam o tym, co było, jednocześnie pozwalając nam dokonywać porównań z teraźniejszością (pod warunkiem, że zabezpieczymy to na przyszłość).
</TextSlide>

<TextSlide>
Pierwszy slajd przedstawia świadectwa rejestracji moich pradziadków, Myera i Leah Dantzic, ostemplowane datą: 13 listopada 1923 roku. Dokumenty te moja matka otrzymała od świętej pamięci ciotki Rae (ze strony mojego ojca). Stanowią one ważną część mojej tożsamości, ponieważ określają pochodzenie mojej rodziny. Zawsze chciałem odwiedzić Gdańsk (wcześniej nosił nazwę Danzig), który uważam za swoje dawne miasto rodzinne. Mam nadzieję się tam udać podczas mojej następnej wizyty w Polsce.
</TextSlide>

<CenterImageSlide image={props.localImages[1]}/>

<TextSlide>
Na kolejnym slajdzie widać moją matkę pchającą wózek, w którym ja w wieku dwóch lat pokazuję palcem zrobione przez mojego ojca zdjęcie zakonnic przechodzących obok starego, zniszczonego kościoła w Nowym Jorku. Fotografia ta została włączona do ważnej wystawy zorganizowanej przez American Society of Media Photographers pt. *The* *City* *Seen,* która odbyła się w nowojorskim Bryant Park w 1969 roku. To był mój pierwszy kontakt z materią archiwum, gdy zdawałem się mówić: „Dlaczego to znakomite zdjęcie nie jest ładnie oprawione w ramę, tylko wystawione za szybą pancerną?”.
</TextSlide>

<CenterImageSlide image={props.localImages[2]} />

<TextSlide>
Trzeci slajd to świetny autoportret nas dwóch wykonany przez mojego ojca kilka lat później w jego studiu na West 33rd Street. To jedno z moich ulubionych zdjęć: widać na nim, jak obejmuję go obiema rękami, tak jakbym już wtedy za nim tęsknił. Ojciec zawsze zajmował się fotografią – czasem w ramach projektów lub na zlecenie, czasem zaś po prostu robił odbitki. Dopiero wiele lat później zrozumiałem, jak mało wiedziałem o jego życiu. Ale właśnie przez tę nieszczęsną chorobę, która go nam odebrała, udało się znaleźć czas, by zapytać go o jego historię i zyskać rodzaj zamknięcia, zanim odszedł w 2006 roku.
</TextSlide>

<CenterImageSlide image={props.localImages[3]} />

<TextSlide>
Czwarty slajd to rozkładówka w „Time Magazine” z 28 maja 1978 roku, z artykułu opublikowanego w związku z jednym z najistotniejszych momentów w karierze ojca: jego najważniejszą wystawą indywidualną w nowojorskiej MoMie pt. *Jerry* *Dantzic* *and* *the* *Cirkut* *Camera*. Ojciec dostał szereg grantów, włącznie z dwoma stypendiami Fundacji Guggenheima oraz stypendium NEA. Jako dziecko spędziłem większość wakacji letnich z rodzicami przemierzając vanem i fotografując wszystkie stany USA. Zawsze miałem w pamięci ten wycinek prasowy i kiedy na początku lat 90. mieszkałem w Kalifornii, pewnego dnia natknąłem się na ten właśnie egzemplarz gazety w księgarni i to przypomniało mi o tym, jak ważny był to dla nas moment. Uwielbiam periodyki!
</TextSlide>

<CenterImageSlide image={props.localImages[4]} />

<TextSlide>
Piąty slajd przedstawia moich rodziców: Cynthię i Jerry’ego Dantziców, mnie oraz Christophera Hunta, dyrektora Adelaide Festival of the Arts, w Australii latem 1979 roku. Ojciec dostał zlecenie stworzenia kilku wielkoformatowych kolorowych panoramicznych zdjęć australijskich krajobrazów. Pan Hunt zapoznał się z pracami ojca rok wcześniej podczas wystawy w MoMie, której kuratorem był John Szarkowski. Proszę zauważyć, że moje palce na brzegach nie dotykają zdjęcia – od zawsze byłem świadomym archiwistą.
</TextSlide>

<CenterImageSlide image={props.localImages[5]} />

<TextSlide>
Te i inne obrazy to epifanie, które ukształtowały moje życie i wskazały mi moje przeznaczenie: los archiwisty. W 1999 roku, kiedy było jasne, że stan zdrowia mojego ojca coraz bardziej się pogarszał, odszedłem z pracy w hotelu Plaza i poświęciłem się działalności archiwizacyjnej. Wreszcie, po tych wszystkich latach, mogłem przyjrzeć się z bliska jego pracowni fotograficznej.

Wtedy właśnie zacząłem nawiązywać znajomości wśród fotografików – a jedną z osób, które uważam za moich archiwalnych „guru”, była Mary Engel. Jako że jest córką dwojga cenionych artystów, natychmiast znalazłem z nią wspólny język i odbyliśmy wiele rozmów na temat galerii fotograficznych i konserwacji zdjęć. Przyjaźniłem się także z jej ojcem, Morrisem Engelem. Obaj należeliśmy do klubu PAI Photography, którego członkowie raz w miesiącu spotykali się w National Arts Club na lunch i wykłady.

W ciągu kilku lat nasze dyskusje zaczęły coraz częściej krążyć wokół archiwów i potrzeby połączenia i zebrania źródeł naszych oraz wielu innych znajomych właścicieli archiwów. Z widocznego i oczywistego bogactwa materiałów oraz naszego entuzjazmu narodziła się American Photography Archives Group.

Wiele istotnych pytań, jakie padły już podczas naszych pierwszych spotkań poświęconych poszczególnym archiwom, dotyczyło ich organizacji, utrzymania i przemieszczania. Rozmowy między członkami grupy dotykały tak drobiazgowych kwestii, jak wybór spośród rekomendowanych pudeł archiwizacyjnych, folii poliestrowych Mylar czy rękawiczek laboratoryjnych. Dyskutowano również o szczegółach technicznych zakładania baz danych i wstępnego katalogowania archiwaliów.
</TextSlide>

<CenterImageSlide image={props.localImages[0]} />

<TextSlide>
Inne tematy poruszane w APAG oscylowały wokół ciągłych problemów z prawem autorskim, kwestii reprintów, edycji prac i różnic między odbitkami żelatynowo-srebrowymi a drukiem cyfrowym. Utrzymanie i zapewnienie trwałości archiwum to ogromne przedsięwzięcie, wymagające poświęcenia zarówno czasu, jak i pieniędzy. Zachowanie spójności w takim projekcie jest sprawą fundamentalną. Grupa APAG została stworzona, aby wspomagać jej członków i sprawić, żeby ich praca była rodzajem wspólnego doświadczenia. Mimo najlepszych intencji trzeba przyznać, że praca w archiwach to naprawdę „praca dla idei”.

Obecnie APAG obejmuje 75 archiwów fotograficznych o historycznym znaczeniu, a także dwie fundacje. Z kolekcji grupy APAG wybrałem pięć zdjęć wykonanych przez różnych fotografów, aby dać wyobrażenie o jej działalności.

W 2006 roku wróciłem do szkoły i uzyskałem tytuł magistra bibliotekoznawstwa w zakresie zarządzania archiwami i dokumentami w Palmer School of Library and Information Science. Dyplom otrzymałem dokładnie w dniu pogrzebu mojego ojca. W ciągu kilku następnych tygodni zacząłem pracę w Atlantic Records Archives, podchodząc do tego szczególnie emocjonalnie, ponieważ dyrektor tej instytucji, Ahmet Ertegün, zmarł tego samego dnia, co mój tata: 14 grudnia 2006 roku.

W Atlantic Records Archives pracuję od niemal pięciu lat. W zeszłym roku w „New York Times” ukazał się poważny artykuł na temat archiwalnej inicjatywy firmy Warner Music. Jestem niezmiernie szczęśliwy, że mogę pracować przy zabezpieczaniu wspaniałego dorobku historii amerykańskiej muzyki. Archiwizacja to dla mnie metafora życia, ponieważ dzięki odkrywaniu przeszłości mojego ojca udało mi się odkryć swoją własną przyszłość.
</TextSlide>