---
title: "O autorach"
index: 9.0
date: "2021-07-29"
---

# Autorzy

## Ariella Azoulay
Filozofka i badaczka kultury, niezależna kuratorka, autorka filmów. Doktoryzowała się na uniwersytecie w Tel Awiwie. Na uniwersytecie Bar Ilan (Ramat Gan, Izrael) wykłada kulturę wizualną i filozofię współczesną (hermeneutykę). Zarówno w pracy naukowej, jak i w praktyce kuratorskiej przejawia zaangażowanie polityczne na rzecz krytyki historycznego procesu ustanawiania państwa Izrael. Opublikowała m.in. *Death’s Showcase: The Power of Image in Contemporary Democracy* (2003), *The Civil Contract of Photography* (2008), *Act of State* (2008), *Constituent Violence 1947–1950* (2009), *Civil Imagination: The Political Ontology of Photography* (2010). Jest kuratorką wielu wystaw, m.in. *Untaken Photographs* (2010), *Act Of State 1967–2007* (eksponowanej m.in. na Mediations Biennale w Poznaniu w 2010 r.). Reżyseruje filmy dokumentalne, a także tworzy eseje wizualne, w których łączy teksty ze zdjęciami. W geście uznania dla jej pisarstwa o fotografii nagrodzono ją Infinity Award for Writing, ufundowaną przez International Center for Photography (2002).

## Tomasz Basiuk

Dyrektor Ośrodka Studiów Amerykańskich Uniwersytetu Warszawskiego. Zajmuje się literaturą i kulturą amerykańską z naciskiem na takie kwestie, jak: teorie postmodernistyczne, współczesna fikcja i autobiografia, studia queer i LGBTQ. Stypendysta Fulbright Senior Visiting Scholar (2004–2005, studia w The Graduate Center, CUNY). Jest autorem monografii Williama Gaddisa *Wielki Gaddis. Realista postmodernistyczny* (2003) oraz współredaktorem (wraz z Dominiką Ferens i Tomaszem Sikorą) trzech antologii na temat queer: *Odmiany odmieńca* (2002), *Parametry pożądania* (2006), *Out Here* (2006). Publikował m.in. w „Bez dogmatu”, „Krytyce Politycznej” i „Res Publice Nowej”. Współredaguje „InterAlia” – pismo internetowe poświęcone tematyce queer.

## Nikodem Bończa-Tomaszewski
Historyk i publicysta, twórca Narodowego Archiwum Cyfrowego. Absolwent historii na Uni- wersytecie Warszawskim (2000). W 2005 r. obronił doktorat na tym samym wydziale. Od lipca 2007 do marca 2008 r. był dyrektorem Archiwum Dokumentacji Mechanicznej, a po przekształceniu go w Narodowe Archiwum Cyfrowe w marcu 2008 r. nieprzerwanie sprawuje urząd dyrektora tej instytucji. Członek rad programowych Telewizji Polskiej S.A. (2006–2010), Narodowego Instytutu Audiowizualnego (od 2009 r.), zespołu ds. digitalizacji zasobów narodowego dziedzictwa kulturowego i naukowego przy Ministrze Kultury i Dziedzictwa Narodowego (od 2006 r.) i innych. W jego dorobku znajdują się takie pozycje, jak m.in. monografie *Demokratyczna geneza nacjonalizmu. Intelektualne korzenie ruchu narodowo-demokratycznego* (2001) oraz *Źródła narodowości. Powstanie i rozwój polskiej świadomości w II połowie XIX i na początku XX wieku* (2006), a także liczne publikacje naukowe i publicystyczne w czasopismach i pracach zbiorowych.

## Grayson Dantzic

Archiwista, kurator, fotograf, operator kamery wideo, muzyk. Ukończył Palmer School of Library and Information Science na Long Island University (NY) oraz Brandeis University (Waltham, MA). Jest archiwistą Atlantic & Elektra Records Archives i Kolekcji Paula Seligmana w Metropolitan Opera Archives (NY). W 1999 r. był współzałożycielem Archiwum Jerry’ego Dantzica – instytucji, której cel stanowi przypomnienie i przechowanie fotograficznej spuścizny ojca Graysona – Jerry’ego Dantzica (1925–2006), dwukrotnego stypendysty Fundacji Guggenheima oraz stypendysty National Endowment for the Arts. Jest autorem wystaw fotograficznych i licznych prezentacji w tak prestiżowych miejscach, jak: Ogden Museum of Southern Art (Nowy Orlean, LA), The Adelaide Festival Centre (Australia), The Shanghai Art Museum (Chiny) i Soho Photo Gallery (NY). Za swoje największe osiągnięcie uważa publikację pierwszej monografii ojca *Jerry Dantzic’s New York: The Fifties In Focus* (2002). Wraz z Mary Engel i Jeanem Bubleyem współtworzy American Photography Archives Group (APAG), w której – od czasu zawiązania grupy w 2003 r. – pełni funkcję wiceprezesa.

## Wolfgang Ernst
Dyrektor i profesor w Instytucie Muzykologii i Studiów nad Mediami na Humboldt-Universität w Berlinie. Studiował filologię klasyczną, archeologię i historię. W latach 80. zajmował się historycyzmem i muzeologią. Obecnie interesuje go teoria archiwum oraz szeroko pojęta refleksja nad mediami z uwzględnieniem ich wymiaru technologicznego. Opublikował wiele książek, takich jak: *Das Rumoren der Archive: Ordnung aus Unordnung* (2002), *Medium Foucault. Weimarer Vorlesungen über Archive, Archäologie, Monumente und Medien* (2000), *Im Namen von Geschichte: Sammeln, Speichern, (Er)zählen* (2003), *Das Gesetz des Gedächtnisses. Medien und Archive am Ende (des 20. Jahrhunderts)* (2007). Jest współredaktorem licznych prac zbiorowych, m.in. *Computing in Russia. The history of computer devices and information technology revealed* (2001) i *Suchbilder. Visuelle Kultur zwischen Algorithmen und Archiven* (2003). Wraz z Friedrichem Kittlerem współredagował też serię *Berliner Programm einer Medienwissenschaft*. W wyniku jego obecnych badań powstała praca *Zeitkritische Medien* pod redakcją Axela Volmara (2009).

## André Gunthert
Historyk sztuki i badacz kultury wizualnej. Profesor Wyższej Szkoły Nauk Społecznych (EHESS) w Paryżu i dyrektor Laboratoire d’histoire visuelle contemporaine (Lhivic). Studiował filologię klasyczną i nowożytną, a także historię i historię sztuki na uniwersytetach Marc-Bloch (Strasburg) i Georg-August (Getynga), na Sorbonie i w EHESS. Opublikował m.in. *L’Art de la photographie des origines à nos jours* (2007) i *La Fabrique des images contemporaines* (2007), *L’Art de la photographie* (we współpracy z Michelem Poivertem, 2007), *L’Instant rêvé, Albert Londe* (1993). Był sekretarzem generalnym Société Française de Photographie (1993–2005). Jest założycielem pisma „Études Photographiques” (redagował je w latach 1996–2008), a także twórcą i redaktorem naczelnym społecznościowego portalu badawczo-edukacyjnego Culture Visuelle. W związku ze swymi badaniami kultury wizualnej prowadzi blog L’Atelier des icônes.

## Ewa Klekot
Adiunkt w Instytucie Etnologii i Antropologii Kulturowej Uniwersytetu Warszawskiego. Jest magistrem archeologii i etnografii oraz doktorem nauk o sztuce. Zajmuje się antropologią sztuki i kulturowymi uwarunkowaniami postrzegania obrazu. Interesują ją też interdyscyplinarne badania znaczeń materialnej rzeczywistości, zwłaszcza tych jej elementów, które prowokują ludzi do podejmowania konkretnych działań, współtworzących praktyki kulturowe, takie jak: chęć posiadania i kolekcjonowanie przedmiotów, oddawanie im czci czy emocjonalne reagowanie na kontakt z nimi. Publikowała m.in. w „Anthropology Today”, „Ethnologie Française” i „Kontekstach”. Jest autorka licznych przekładów prac takich badaczy, jak: Zygmunt Bauman, James Clifford, David Freedberg, Kirsten Hastrup, Timothy Mitchell.

## Iwona Kurz
Adiunkt w Instytucie Kultury Polskiej na Uniwersytecie Warszawskim, gdzie kieruje Zakładem Filmu i Kultury Wizualnej. Zajmuje się historią nowoczesnej kultury polskiej postrzeganej przez pryzmat obrazu, antropologią kultury wizualnej oraz antropologią ciała i płci (gender). Jest autorką książki *Twarze w tłumie. Wizerunki bohaterów wyobraźni zbiorowej w kulturze polskiej lat 1955–1969* (2005; za tę publikację otrzymała Nagrodę im. Bolesława Michałka oraz nominację do Nagrody Nike), współautorką *Obyczajów polskich. Wiek XX w krótkich hasłach* (2008) oraz redaktorką antologii *Film i historia* (2008). Publikowała w takich pismach, jak: „Dialog”, „Kino”, „Kultura Współczesna”, „Kwartalnik Filmowy” i „Res Publica Nowa”.

## Karolina Lewandowska
Historyczka sztuki specjalizująca się w historii fotografii. W latach 1999–2010 kuratorka fotografii w Zachęcie Narodowej Galerii Sztuki, autorka takich projektów wystawienniczych jak m.in. Allan Sekula, *Polonia i inne opowieści*; *Dokumentalistki. Polskie fotografki XX wieku*; *Fotomontaż polski 20-lecia międzywojennego*; *Zbigniew Dłubak – fotografie z lat 1947–1950 i 1980–2000*. Doktorantka w Instytucie Historii Sztuki UW – złożyła doktorat o historii czasopism fotograficznych w PRL. Założycielka i prezeska Fundacji Archeologia Fotografii (od 2008), zajmującej się ochroną archiwów pozostałych po czołowych polskich fotografach. W ramach działalności Fundacji kuratorka takich projektów, jak: Krzysztof Pijarski, *Dłubak – Źródła*; Zbigniew Dłubak, *Krajobraz peryferyjny*; Krzysztof Vorbrodt, *Symetriady – powtórzenie*.

## Zuzana Meisnerová-Wismerová
Dyrektorka Galerii Langhans, autorka filmów. Ukończyła praską FAMU, gdzie studiowała reżyserię filmów dokumentalnych. Mieszka w Pradze i Zurychu. Po aksamitnej rewolucji w Czechosłowacji w 1989 r. zaopiekowała się budynkiem Langhansa w  Pradze – byłym głównym studiem portretowym, należącym do jej pradziadka, fotografa Jana Langhansa (1851–1928). W 1998 r., po odkryciu unikalnego archiwum szklanych negatywów z portretami znanych i wybitnych osób, stworzyła fundację, której celem jest ich przechowywanie i wystawianie. W 2003 r. założyła praską Galerię Langhans, która działa jako organizacja non profit. Galeria ta prezentuje głównie współczesną fotografię międzynarodową.

## Marianna Michałowska
Adiunkt w Instytucie Kulturoznawstwa Uniwersytetu Adama Mickiewicza w Poznaniu, kuratorka, krytyczka sztuki. Absolwentka UAM i Studium Fotografii Profesjonalnej poznańskiej Akademii Sztuk Pięknych. Współpracuje z Galerią Miejską Arsenał w Poznaniu przy organizacji Biennale Fotografii. Interesują ją refleksja nad mediami oraz kulturą wizualną, zwłaszcza kulturą miejską. Opublikowała m.in. *Niepewność przedstawienia. Od kamery obskury do współczesnej fotografii* (2004) i *Obraz utajony. Szkice o fotografii i pamięci* (2007). Obecnie przygotowuje do druku swoją rozprawę habilitacyjną *Foto-teksty. Związki fotografii z narracją*. Publikuje w takich pismach, jak: „Arteon”, „Format”, „Kultura Współczesna”, „Przegląd Kulturoznawczy”, „Kultura i Społeczeństwo”.

## Lucia Nimcová
Fotografka, autorka instalacji i projektów wideo. Jest absolwentką Instytutu Fotografii Kreatywnej w Opawie w Czechach i Rijksakademie Van Beeldende Kunsten w Amsterdamie. Od 2000 r. bada różne postawy wobec rzeczywistości w Europie Wschodniej. Miała wiele wystaw indywidualnych, m.in. w Heppen Transfer w Warszawie (2009), Tresor/Kunstforum w Wiedniu (2008), Open Gallery w Bratysławie (2008), Palazzo delle Esposizioni w Rzymie (2008). Brała też udział w licznych projektach i pokazach zbiorowych, m.in. w SMBA (2011) i Stedelijk Museum w Amsterdamie (2010), Műcsarnok – Kunsthalle w Budapeszcie (2010), Åarhus Kunstbygning w Åarhus (2010), Prague Biennale 4 (2009), Turner Contemporary (2007), Villa Manin Centro d’arte Contemporanea we Włoszech (2004). Jest laureatką wielu prestiżowych nagród, m.in. ECB Photography Award (Niemcy), Leica Oskar Barnack Award (Niemcy), Fotografia Baume and Mercier Award (Włochy), Mio Photo Award – Kasahara Michiko Prize (Japonia).

## Krzysztof Pijarski
Historyk sztuki i artysta posługujący się medium fotografii, tłumacz, autor tekstów o (teorii) fotografii, wykładowca łódzkiej Filmówki. Doktorant Wydziału Historycznego na Uniwersytecie Warszawskim, gdzie przygotowuje pracę o pismach i myśli Michaela Frieda, modernizmie i fotografii. W ramach działalności artystycznej przeważnie realizuje prace podejmujące problem losu obrazów i przedmiotów w (po)nowoczesnym świecie – w muzeach, archiwach i innych „machinach reprezentacji”. Obecnie pracuje nad „archiwalnym” projektem poświęconym Jerzemu Lewczyńskiemu, którego wynikiem będzie wystawa i tekst teoretyczny poświęcony performatywności jego archiwum. W roku 2010 nakładem Wydawnictwa Uniwersytetu Warszawskiego ukazała się antologia tekstów Allana Sekuli w jego przekładzie.

## Nataša Petrešin-Bachelez
Kuratorka i krytyczka sztuki. Jest doktorantką w Wyższej Szkole Nauk Społecznych (EHESS) w Paryżu. Od 2006 r. współprowadzi na tej uczelni seminarium pt. *Something You Should Know: Artists and Producers Today*. Pełni funkcję współdyrektorki Laboratoires d’Aubervilliers. Interesuje ją sztuka współczesna i sztuki performatywne. Kuratorowała (lub współkuratorowała) wiele wystaw i projektów wystawienniczych, m.in. w Kunsthalle Fridericianum (Kassel), Haus der Kulturen der Welt (Berlin), De Appel (Amsterdam), Iaspis (Sztokholm), Galerija Škuc (Lublana), Living Art Museum (Reykjavik), Le Plateau (Paryż) i Centre Pompidou (Paryż). Najważniejsze z nich to *Transmediale Festival* (Berlin, 2008), *Société Anonyme* (Paryż, 2007–2008) oraz *Les Promesses du Passé* (Paryż, 2010). Organizowała konferencje i sympozja, które odbyły się w Moderna Galerija (Lublana), Jeu de Paume (Paryż), Wiels (Bruksela) i Bétonsalon (Pary ̋). Publikuje regularnie na łamach pism i magazynów artystycznych: „A Prior”, „Bidoun Magazine”, „e-flux journal”, „Springerin”, „Maska”, „Frakcija”, „Manifesta Journal”, „Parkett” i innych. Jest współredaktorką pisma sieciowego „ARTMargins: Contemporary Central and Eastern European Visual Culture”, a także członkinią redakcji magazynu „Maska”, wydawanego w Lublanie.

## Helen Petrovsky
Członkini Instytutu Filozofii Rosyjskiej Akademii Nauk. Interesuje się współczesną filozofią, studiami nad wizualnością, fotografią oraz literaturą i kulturą północnoamerykańską. Jest autorka książek: *Part of the World* (1995), *Eye’s Delight* (1997), *The Unapparent: Essays on the Philosophy of Photography* (2002), *Anti-photography* (2003) i *Theory of the Image* (2010), a także redaktorką kilku tomów, takich jak *Jacques Derrida in Moscow: The Deconstruction of a Travel* (1993). Ponadto opracowywała, redagowała i współtłumaczyła *Corpus* Jeana-Luca Nancy’ego (1999) oraz pisma wybrane Gertrudy Stein (2001). Od 2002 r. jest redaktorką naczelną pisma „Sinij Divan”, poświęconego współczesnej filozofii, sztuce, filmowi i kulturze wizualnej.

## Karol Radziszewski
Malarz, twórca instalacji, fotografii, filmów wideo i projektów interdyscyplinarnych. Absolwent Akademii Sztuk Pięknych w Warszawie (2004). Autor bezprecedensowego w polskiej sztuce gejowskiego coming-outu. W swojej twórczości polemizuje z tradycją neoawangardy, stereotypami obecnymi w kulturze współczesnej oraz tematami tabu. Miał kilkanaście wystaw indywidualnych, m.in. w krakowskim Bunkrze Sztuki oraz Zachęcie Narodowej Galerii Sztuki i Centrum Sztuki Współczesnej Zamek Ujazdowski w Warszawie. Brał udział w wielu pokazach zbiorowych, m.in. w nowojorskim New Museum, amsterdamskim Cobra Museum, łódzkim Muzeum Sztuki i warszawskim Muzeum Narodowym, a także w Biennale w Pradze i New York Photo Festival. Jest zwycięzcą konkursu Samsung Art Master (2006) i laureatem Paszportu „Polityki” w kategorii sztuki wizualne za rok 2009. Wydawca i redaktor naczelny magazynu „DIK Fagazine”. Autor projektu kuratorskiego *Siusiu w torcik* (Zachęta Narodowa Galeria Sztuki, 2009).

## Tone Rasch
Rasch jest historyczką sztuki, kuratorką Norweskiego Muzeum Nauki i Techniki oraz kustoszem jego archiwum fotograficznego. W muzeum do jej obowiązków należy przygotowywanie wystaw, opieka nad zbiorami oraz digitalizacja kolekcji. W 2005 roku zorganizowała wystawę *Photography in the Service of Science*, poświęconą postaci fotografa Severina Worm-Petersena (1857–1933). Gdy w 2008 powstała kolekcja DEXTRA Photo, Rasch zorganizowała wystawę *Through the Lens*, po raz pierwszy prezentującą wybrane fragmenty kolekcji – zarówno same fotografie, jak i sprzęt fotograficzny. Do głównych zainteresowań badawczych Rasch należą związki kultury popularnej z modą i wzornictwem. W ostatnim czasie pracowała nad archiwum specjalizującego się w fotografii mody studia Sohlberg Foto, czego owocem były artykuły: *Striving for the Stars*, który towarzyszył wystawie *Sweet Sixties* oraz *Making Clothes Desirable, Making Fashion Visible – Images from Sohlberg Foto in the late 1960s*, który zostanie opublikowany w 2011 roku w antologii *Images in time*.

## Sven Spieker
Doktoryzował się na Oxford University (Merton College). Odbył podróże do Moskwy i Los Angeles, a następnie pracował na Indiana University w Bloomington. W 1995 r. został profesorem na University of California (Santa Barbara), gdzie jest związany z Programem Komparatystyki Literatury i Wydziałem Historii Sztuki. Specjalizuje się w europejskiej sztuce nowoczesnej i współczesnej, z naciskiem na awangardę w Europie Środkowej i Rosji. Zajmuje się też teorią archiwum. Opublikował m.in. *Figures of Memory and Forgetting in Andrei Botov’s Prose* (1996), *Leidenschaften der Bürokratie: Kultur- und Mediengeschichte im Archiv* (red., 2004), *The Big Archive. Art from Bureaucracy* (2008) i *Critical Anthology of Conceptual Art in Eastern Europe* (red., w przygotowaniu). Jest profesorem wizytującym Universität Konstanz (Niemcy) oraz stypendystą Stanford Humanities Center (Stanford University), Society for the Humanities (Cornell University) i Literaturzentrum w Berlinie. Redaguje „ARTMargins”, pismo poświęcone sztuce współczesnej i kulturze wizualnej w Europie Środkowo-Wschodniej.

## John Tagg
Studiował na University of Nottingham i w Royal College of Art w Londynie, a następnie podjął pracę wykładowcy na University of London, Goldsmiths’ College i w St. Martin’s School of Art. Od 1976 r., odkąd rozpoczął wykłady na Polytechnic of Central London, jego zainteresowania skoncentrowały się na kulturze wizualnej i historii fotografii. W 1984 r. opuścił University of Leeds i wyjechał do Stanów Zjednoczonych, gdzie związał się z University of California (Los Angeles), a następnie ze State University of New York (Binghampton). Zorganizował tam serię interdyscyplinarnych konferencji metodologicznych *Current Debates in Art History* (1986) oraz opublikował serię książek: *The Burden of Representation: Essays of Photographies and Histories* (1988, 1993), *The Cultural Politics of Postmodernism* (red., 1989), *Grounds of Dispute: Art History, Cultural Politics and the Discursive Field* (1992) oraz *The Disciplinary Frame: Photographic Regimens and the Capture of Meaning* (2009). Otrzymał granty naukowo-badawcze (Senior Fellowship) w Center for Advanced Study in the Visual Arts (National Gallery of Art, Waszyngton, 1990–1991), Society for the Humanities (Cornell University, 1996–1997), Sterling and Francine Clark Art Institute (Williamstown, Massachusetts, 2005) i Metropolitan Museum of Art (Nowy Jork, 2007–2008). Na rok 2012 otrzymał grant badawczy w Annenberg School for Communication (University of Pennsylvania).

## Miklós Tamási
Dyrektor programowy Open Society Archive, działającego przy Central European University w Budapeszcie. Założyciel i wydawca sieciowego archiwum fotograficznego Fortepan. Studiował grafikę projektową na Moholy-Nagy Művészeti Egyetem (MOME) w Budapeszcie. Jest autorem licznych scenariuszy filmowych, m.in. *Budapest Retro I*, *Budapest Retro II*, *Balaton Retro* i *Life of an Agent*. Opublikował książki *Budapest 1945* oraz *Moszkvai levelezés* (*Moscow Correspondence*). Jest również kuratorem wystaw *Reconstruction – Auschwitz* i *6 Stalin Cities*.

## Wojciech Wilczyk
Fotograf, poeta, autor esejów oraz tekstów krytycznych o sztuce, kurator wystaw. Absolwent filologii polskiej Uniwersytetu Jagiellońskiego w Krakowie. Fotografuje od 1988 r. Zajmuje się fotografią dokumentalną. Autor projektów *Czarno-biały Śląsk* (1999–2003),  *Życie po życiu* (2004–06), *Postindustrial* (2003–07) oraz *Niewinne oko nie istnieje* (2006–08), za który w 2010 r. otrzymał nominację do Deutsche Börse Photography Prize. Opublikował 3 poetycko-fotograficzne książki: *20 niezapomnianych przebojów i 10 kultowych fotografii* (1996), *Tanero* (1998), *Kapitał* (2002), a ponadto 2 tomiki poezji (1997, 2002) oraz *Antologię* (1999) – wybór wierszy i prozy 21 autorów z pokolenia lat 60. XX wieku z ok. 80 fotografiami portretowymi. Współredagował pismo internetowe „Hiperrealizm” (2002–2003). Od roku 2009 prowadzi blog: hiperrealizm.blogspot.com. W 2011 r. we współpracy z Elżbietą Janicką rozpoczął nowy projekt, którego tematem jest współczesna Warszawa. Kurator wystawy *Fotorealizm* (Galeria Zderzak, Kraków 2003). Brał udział w ważnych pokazach zbiorowych w CSW Zamek Ujazdowski, takich jak *Nowi Dokumentaliści* (2006) oraz *Efekt czerwonych oczu* (2008).

## Nina Lager Vestberg

Profesor nadzwyczajny w zakresie kultury wizualnej na Norwegian University of Science and Technology (NTNU) w Trondheim. Kształciła się w Wielkiej Brytanii, gdzie studiowała fotografię i multimedia na University of Westminster (studia licencjackie) oraz historię sztuki w Birkbeck College w Londynie (studia magisterskie i doktoranckie). Publikuje artykuły na temat francuskiej fotografii i pamięci kulturowej, indeksykalności archiwum fotograficznego oraz kwestii praw autorskich. Obecnie pracuje nad książką poświęconą digitalizacji archiwów fotograficznych. Otrzymała też dotację na nowy projekt, w ramach którego będzie badać przestrzenne i ekologiczne aspekty współczesnej kultury medialnej. Jest również członkinią-założycielką portalu badawczego Visual Culture in Europe (wraz z André Gunthertem). Wybór publikacji: *Robert Doisneau and the making of a universal cliché* („History of Photography”, 2011), *Archival value: on photography, materiality and indexicality* („Photographies”), *Photography as cultural memory: imag(in)ing France in the 1950s* („Journal of Romance Studies”).

## Akram Zaatari
Twórca filmów i instalacji wideo, producent, autor scenariuszy. Twórczość Zaatariego wiąże się z praktyką gromadzenia. Jego prace odzwierciedlają zmienną naturę granic oraz produkcję i cyrkulację obrazów w kontekście bieżących podziałów politycznych na Bliskim Wschodzie. W filmach wideo i instalacjach fotograficznych Zaatari przygląda się technologiom produkcji obrazu, komunikacji czy pojęciu nadzoru. Odkrywa, w jaki sposób różne media wykorzystuje się w służbie władzy, oporu i pamięci. Jako współzałożyciel Arab Image Foundation Zaatari jest głęboko zaangażowany w badanie sposobów, w jakie fotografia kształtowała postawy, kody społeczne, czy pojęcia takie jak estetyka. Dlatego też postrzega teraźniejszość przez pryzmat bogactwa dawnych zapisów fotograficznych ze Bliskiego Wschodu. Począwszy od 1999 r. Zaatari koncentruje się na archiwum Studia Shehrazade (Liban), studiując, inwentaryzując i eksponując twórczość fotografa Hashema El Madaniego (ur. 1928) jako zapis relacji społecznych i praktyk fotograficznych. Zaatari jest autorem ponad 40 prac wideo, w tym najbardziej znanej *This Day* (2003). Jego filmy wideo i instalacje fotograficzne były eksponowane w Tate Modern, Centre Georges Pompidou, Haus der Kunst (Monachium), Portikus (Frankfurt), MUSAC (Leòn, Hiszpania), La Caixa (Barcelona), Munich Kunstverein i Grey Art Gallery. Uczestniczył w biennale w Wenecji, Sydney i São Paolo; bierze udział w najbliższej edycji biennale w Stambule.