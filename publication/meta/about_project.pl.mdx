---
meta: true
meta_type: "about"
locale: pl
---

## O projekcie

Niniejsza publikacja webowa jest częścią serii wydawniczej vnLab. Ten nowy, internetowy format o nazwie PubLab wzbogaca tradycyjne książki cyfrowe o interaktywność, niestandardowe projektowanie, interoperacyjność i responsywność.

*Archiwum jako projekt* to reedycja papierowej książki o tym samym tytule, wydanej po raz pierwszy przez Fundację Archeologia Fotografii w 2011 roku, podsumowującej konferencję zorganizowaną w tym samym roku w Warszawie. Jest to pierwsza publikacja z serii publikacji webowych vnLab i Łódzkiej Szkoły Filmowej.

Ksiąka ta stanowi próbę przemyślenia kwestii archiwów w postsocjalistycznej Europie Środkowej i Wschodniej – na obszarze, który ciągle stawia czoła konieczności przepracowania swojej XX-wiecznej historii. Archiwa i sposoby ich użycia pełnią w tym procesie niebagatelną rolę, a w narastającym wokół nich dyskursie powracają takie pojęcia, jak prawda i sprawiedliwość. W tym sensie *Archiwum jako projekt* należy rozumieć jako nawiązanie do i rozwinięcie problematyki seminarium naukowego *Archiwalna gorączka. Archiwa współczesnej historii i sztuki w Polsce po 1989 r.* (2009), w ramach którego historycy, historycy sztuki, kuratorzy i artyści spotkali się, by podjąć temat i problem „archiwum” w kontekście postsocjalistycznych przemian tej części świata.

Głównym tematem tej książki są jednak archiwa fotograficzne, które od kilku lat przeżywają niezwykły wzrost zainteresowania i znaczenia. Pytanie o rolę archiwum fotograficznego (nie tylko dla nauk humanistycznych, lecz także dla praktyki artystycznej czy też politycznej), perspektywy, jakie otwiera i ewentualne zagrożenia, które tworzy, wydaje się kluczową kwestią do przemyślenia w obliczu „zwrotu archiwalnego”, jaki dokonał się w ciągu ostatnich 15 lat.

## Kolofon

**Edycja II (cyfrowa)**

**Redakcja:**<br/>
Krzysztof Pijarski

**Autorzy:**<br/>
Ariella Azoulay, Tomasz Basiuk, Nikodem Bończa-Tomaszewski, Wolfgang Ernst, André Gunthert, Ewa Klekot, Nina Lager Vestberg, Karolina Ziębińska-Lewandowska, Zuzana Meisnerová-Wismerová, Lucia Nimcová, Nataša Petrešin-Bachelez, Helen Petrovsky, Krzysztof Pijarski, Karol Radziszewski, Tone Rasch, Sven Spieker, John Tagg, Miklós Tamási, Wojciech Wilczyk, Akram Zaatari

**Tłumaczenie:**<br/>
Katarzyna Bartoszyńska, Katarzyna Bojarska, Andrzej Leśniak, Krzysztof Pijarski, Marta Skotnicka, Weronika Szczawińska

**Korekta językowa:**<br/>
Katarzyna Bartoszyńska, Justyna Chmielewska

**Projekt graficzny serii wydawniczej vnLab:**<br/>
Michał Dąbrowski

**Programowanie:**<br/>
Andrzej Fiedler, Piotr Karczewski

**Produkcja i koordynacja:**<br/>
Tytus Szabelski-Różniak

**Kierownik Laboratorium Narracji Wizualnych i redaktor serii wydawniczej:**<br/>
Krzysztof Pijarski

**ISBN:**<br/>
978 83 67397 36 0

**Wydawca:**<br/>
Państwowa Wyższa Szkoła Filmowa, Telewizyjna i Teatralna im. Leona Schillera i Fundacja Archeologia Fotografii; Łódź, Warszawa 2023

**Wydanie I:**<br/>
Fundacja Archeologia Fotografii, Warszawa 2011

Książka papierowa ukazała się po raz pierwszy w ramach projektu "Fotorejestr", realizowanego przez Fundację Archeologia Fotografii, Norsk Teknisk Museum, Narodowe Archiwum Cyfrowe oraz Dom Spotkań z Historią.

Publikacja cyfrowa powstała w ramach działań Pracowni Narracji interaktywnych w Laboratorium Narracji Wizualnych przy Łódzkiej Szkole Filmowej. Pracownia poświęcona jest badaniu i rozwojowi nowych form narracji, powstających w wyniku wykorzystania cyfrowych technologii interaktywnych w filmie dokumentalnym i formach pokrewnych takich jak reportaż czy esej filmowy.

*Projekt finansowany w ramach programu Ministra Edukacji i Nauki pod nazwą Regionalna Inicjatywa Doskonałości w latach 2019–2023 nr projektu 023/RID/2018/19, kwota finansowania 11 865 100 zł.*

## Ilustracje

Niniejsza książka jest niekomercyjnym projektem naukowym, który w zakresie wykorzystania materiałów chronionych prawem autorskim mieści się w definicji dozwolonego użytku publicznego rozumianego w ustawie o prawie autorskim i prawach pokrewnych. Niemniej jednak, dochowaliśmy starań, aby pozykać wszelkie możliwe zgody lub licencje od autorów lub potencjalnych właścicieli praw autorskich. W razie wątpliwości co do wykorzystanych materiałów, prosimy o kontakt w celu wyjaśnienia sytuacji i uregulowania potecjalnych kwestii licencyjnych.

t.szabelski@vnlab.org<br />
k.pijarski@filmschool.lodz.pl